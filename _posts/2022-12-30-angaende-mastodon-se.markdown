---
layout: post
title:  "Angående mastodon.se"
date:   2022-12-30 13:10:00 +0100
categories: fediverse
---

*Detta inlägg är skrivet av admin för [Suedi.Club](suedi), där jag ingår i moderatorteamet.*

# Detta har hänt

Måndagen den 26:e december tog Suedi.Club beslutet att inleda en defederering av mastodon.se.

Det uppstod en rad frågor om varför vi valt att "kampanja" mot mastodon.se och dess administratör.

Vi fick även höra att det rörde sig om en rad olika andra teorier om varför, däribland att konflikten var av en personlig natur.

Det första vi vill klargöra är att beslutet förberetts sedan den 11:e november på grund av en incident som vår administratör försökte reda ut med mastodon.se's administratör.

Det har sedan dess publicerats en rad "blogg-inlägg" på mastodon.se's blog. [[1]], [[2]]

Den som fick oss att agera och lyfta frågan till beslut, var inlägget "Åsiktspolis". [[3]]

>Jag vägrar vara en “åsiktspolis”.
>
>Vi har nu ett par personer på mastodon.se som är uttalade abortmotståndare, SD-anhängare, och har uttryckt sig vara emot politisk korrekthet.
>
>Redan har jag fått flera anmälningar om de här kontona från andra instanser.
>
>Jag har valt att inte agera på någon av anmälningarna, eftersom kontona inte bryter mot några regler.
>
>Andra instanser vill att jag ska bannlysa personer från mastodon.se för att vissa åsikter inte stämmer överens med deras, utan att personerna har brutit mot några regler eller trakasserat någon annan användare.
>
>Jag vägrar bli en åsiktspolis.

*(Text hämtad 2022-12-29)*

Vi hade en dialog med administratören även efter beslutet togs, där vi ville veta vilka instanser, om några, som instansen blockerade.

Vår administratör fick ingen information om detta, förrän blocklistan blev publik i ett senare skede.

Vi agerar samtliga instanser, under samma förbundsöverenskommelse. Vår tolkning är att mastodon.se lever upp till den i sitt regelverk, men inte proaktivt, i och med att instansen tillåter användare som är högerextrema. 

Mastodon-instansen Suedi.Club är en instans för LBGTQI+ personer, vars användare erbjuds en tryggare plats, ett sk. *safe space*, i Mastodon-federationen.

Att medvetet tillåta radikaliserade individer med extrema åsikter plats på mastodon.se är ett reelt hot mot användarna på Suedi.Club.

Användarna på Suedi.Club utgör en stor måltavla för högerextremister.

Det vore ett stort svek och tjänstefel av administratörerna och moderatörerna på Suedi.Club att inte ta sina åtaganden och användares säkerhet på största allvar.

Innan beslutet togs så dryftades det med den större Administratörsgruppen för Mastodon-instanser, där andra administratörer fattade liknande beslut som vi gjort.

# Processen

En defederationsprocess ser ut på följande sätt:

* Undersöka rapporter. / Agera på annan information.
* Undersöka.
* Resonera utifrån tillgänglig information.
* Diskutera med berörd administratör.

Om föregående punkt inte når lösning:

* Göra ett inlägg om vad/hur/varför och publicera med #fediblock-hashtaggen så att andra administratörer blir underrättade.

Att följa den här processen är således inte att "kampanja mot" någon - det är att följa de rekommenderade processerna och rutinerna.

# Vad är federation?

Mastodon är en förbundsfederation. En förbundsfederation skapas av grupper av människor som alla går med på att agera och styras av vissa etiska principer.

Förbundsfederationer är inte en aggregation av individer, utan snarare ett nätverk av små grupper (grannskap, familjer, provinser, osv.) som tillsammans utgör ett kollektiv.

Förbundsfederalism har en del viktiga funktioner. En som är särdeles viktig är icke-centralisering.

Professorn i statsvetenskap Glenn Moots menar att utmärkande för en federation är att "makten är gjord diffus. Centralisering eller maktkoncentration i ett federalistiskt system riskerar att bryta strukturen och känslan som konstitutionen ger. Den negerar hela telosen av federation."[^1]

Decentralisering tillåter därför mindre grupper att binda sig själva till nya fack och gemenskaper men alltid med målet att bibehålla den egna integriteten.

Samtliga Mastodon-instanser binds av förbundsdeklarationen:

>**Active moderation against racism, sexism, homophobia and transphobia**
>
>Users must have the confidence that they are joining a safe space, free from white supremacy, anti-semitism and transphobia of other platforms.
>
>**Daily backups**
>
>It is important for users to have the confidence that a trip over the power cable or a rogue bit flip will not erase all of their data. Having a backup strategy is a basic necessity of providing a public service.
>
>**At least one other person with emergency access to the server infrastructure**
>
>Various circumstances can prevent the original owner of the Mastodon server from answering technical emergencies. For this reason, more than one person must have that capability.
>
>**Commitment to give users at least 3 months of advance warning in case of shutting down**
>
>Sometimes services shut down, it is the cycle of life. But users must have the confidence that their account will not disappear overnight, so that they have time to export their data and find another server.


En defederation föranleds alltid av att "tysta" en instans.

Att "tysta" en instans innebär inte att användare på de olika instanserna helt plötsligt inte kan prata med varandra längre, det innebär att inläggen från den fjärran instansen inte syns på den federerade tidslinjen.

En defederation, är en skyddsåtgärd, den syftar till att skydda sina användare. Inte till att straffa fjärr-instansens användare.

Varför instanser ges en veckas tidsfrist är för att dess användare ska kunna resonera sinsemellan med eller utan administratörer och moderatörer, och/eller bestämma sig för om de vill byta instans och kunna bibehålla export/import funktionaliteten mellan instanser.

En komplett defederation är den sista handlingen man gör när det inte går att nå reson.


# Suedi.Club

Suedi.Clubs användare har alltid rösträtt vid svårare fall av defederation.

Det har tidigare hänt två gånger.

Så skedde även i fallet med mastodon.se.

# Kommentar från Admin

Att kalla det arbete som utförs av administratörer och moderatorer för "drama" tar ifrån det hårda arbete som ligger bakom deras ofta svåra beslut. Det är svårt att bygga en gemenskap och det görs ännu svårare när det ska ske på ett öppet och transparent sätt.

Vidare är varje instans ansvarig för sina användare, deras välbehag, deras trygghet.
Men det ansvaret gäller även konsekvenser och deras uppförande gentemot övriga i "fediverse".

Det finns även en skillnad på yttrandefrihet och att alla plattformar ska vara tillgängliga för alla att sprida sina budskap via.

En instansblockering, en sk. defederation, är inte riktad mot någon, det är snarare så att det är en skyddsåtgärd för de egna användarna.
Det skapar inte ekokammare eller små bubblor, det hanterar det antika fenomenet som existerat sen USENETs dagar, med att användare som gillar att trakassera andra klumpar ihop sig på instanser som tillåter deras beteende så länge de inte bryter mot de (ofta väldigt generellt) skrivna reglerna.

I vårt fall är vår instans full av måltavlor för olika sorters trakasserier och vi vill gärna förebygga nya vågor av det hat och hot de mottagit på Twitter, Facebook och andra centraliserade sociala medier.

Väldigt många av oss sett de här trakasserierna på Twitter i snart femton år - ni fördömer dem när de sker på Twitter, men kan inte acceptera en förebyggande åtgärd?

**Så nej, det här var vare sig ett snabbt beslut eller ett oförsiktigt beslut.**

Allt väl och pay it forward,

[Admin för Suedi.Club](admin)

[1]: https://blog.mastodon.se/inl%C3%A4gg/v%C3%A4g-fram%C3%A5t/
[2]: https://blog.mastodon.se/inl%C3%A4gg/av-federering/
[3]: https://blog.mastodon.se/inl%C3%A4gg/%C3%A5siktspolis/
[suedi]: https://suedi.club/
[admin]: https://suedi.club/@Admin

[^1]: (Moots, Glenn A. *The Covenant Tradition of Federalism: The Pioneering Studies of Daniel J. Elazar* i Ward, Ann & Ward, Lee (red.) (2009). *The Ashgate research companion to federalism*. Farnham: Ashgate)